<p><b>Serveis</b></p><p>Els elements que conformen els nostres contractes de manteniment base són:</p><ul><li><u>Monitorització de la plataforma</u></li><p>Entenem que un contracte de manteniment disposa de monitorització si la plataforma del client es troba connectada amb els sistemes SIM de monitorització, opció que ens permet donar un millor servei, atès que les seves plataformes són supervisades a temps real pels nostres tècnics .</p><li><u>Gestió d'incidències</u></li><p>Les incidències generades per l'entorn de monitorització del client seran resoltes pel nostre equip tècnic dins de l'SLA adquirit en el contracte. El registre d'aquestes incidències es pot donar directament (online ) en cas que existeixi la monitorització del sistema del client, per correu electrònic o mitjançant l'extranet de SIM. Totes les incidències són tractades des de les aplicacions SIM que permeten posteriorment realitzar informes basats en els estàndards ITIL.</p><li><u>Gestió de canvis</u></li><p>Les noves peticions són tractades com incidències a excepció del seu registre que només pot donar-se des de correu electrònic o mitjançant l'extranet de SIM. Totes les peticions són tractades des de les aplicacions SIM que permeten posteriorment realitzar informes basats en els estàndards ITIL.</p><li><u>Avís d'alertes</u></li><p>Segons les necessitats, és possible l'avís directe a la persona indicada en cas que es produeixin certes alertes a la plataforma del client.</p><li><u>Seguiment del servei</u></li><p>Durant la durada del servei es realitzaran tasques periòdiques perquè el client estigui informat de l'estat de la plataforma i del servei en si mateix.</p><ul><li><u>Auditoria del servei</u></li><p>De forma periòdica (com s'estableixi en el contracte) es realitzarà un informe de l'estat de l'SLA del contracte i estat dels sistemes de monitorització del client, seguint els estàndards ITIL. Aquest informe ha de servir al client per fer el seguiment dels serveis prestats.</p><li><u>Auditoria de la plataforma</u></li><p>De forma periòdica (com s'estableixi en el contracte) es realitzarà una revisió de tot l'entorn de monitorització del client. Valorant el seu rendiment , capacitat o necessitats de creixement (entre d'altres).</p></ul><li><u>Consultoria</u></li><p>Dins dels serveis integrats en els contractes s'ofereix l'opció de consultoria sobre sistemes de monitorització. El client en aquest cas pot realitzar consultes sobre noves tecnologies, actualitzacions, tendències o altres dubtes sobre monitorització.</p><li><u>Formació</u></li><p>Una altra opció a incloure en els contractes de manteniment és la possibilitat d'oferir formació al client. La formació pot donar-se de forma puntual (mitjançant jornades) o mitjançant cursos en línia (els oferts per SIM en les seves plataformes o personalitzats).</p><li><u>Còpia de seguretat</u></li><p>Inclòs en els contractes, es realitzaran còpies de seguretat de les configuracions dels sistemes de monitorització del client. Aquestes còpies quedaran disponibles per al client en el nostre cloud. Totes les còpies de seguretat segueixen les estrictes normes de la LOPD.</p></ul>