<p><b>Servicios</b></p><h3>Administració de la plataforma de monitoratge</h3><p><i>Descripció general del servei</i></p><p>Aquest servei proveeix al client dels recursos necessaris per administrar la seva plataforma de monitoratge.</p><p>Solucions-IM subministra els tècnics necessaris per realitzar les tasques de nivell 1, 2 o 3 sobre l'administració de l'eina de monitoratge, incloses totes les opcions disponibles de l'eina. Les opcions més habituals passen per:</p><ul><li>Afegir/Eliminar/Editar equips i/o serveis</li><li>Afegir/Eliminar/Editar notificacions.</li><li>Afegir/Eliminar/Editar calendaris i/o horaris.</li><li>Afegir/Eliminar/Editar usuaris locals i/o integracions amb  AD.</li><li>Configuració de còpies de seguretat.</li><li>L'escalat d'incidències al fabricant (en cas de disposar de suport).</li><li>Etc.</li></ul><p>Conjuntament el servei, és proveu al client de diferents serveis al núvol de Solucions-IM que ajuden a completar les possibilitats dels entorns de monitoratge. Tots els serveis estan a lliure disposició del client, encara que alguns tinguin un pagament per ús. A continuació, la descripció dels serveis disponibles:</p><ul><li>Sistema de notificacions:</li><ul><li>Notificacions via  e-mail.</li><li>Notificacions via  SMS (amb un cost de pagament per ús).</li><li>Notificacions via  WhatsApp.</li><li>Notificacions via  telefònica  (amb un cost de pagament per ús).</li></ul><li>Sistema de monitoratge extern. Es disposa d'una plataforma de monitoratge externa per poder realitzar el monitoratge des de l'exterior</li><li>Espai per còpia de seguretat en línia de la configuració de l'eina de monitoratge.</li></ul><p>Acompanya al servei un seguiment mensual de l'estat de tasques (obertes, en curs i/o tancades).</p><p><i>Administració 8x5 NBD</i></p><p>Com indicàvem a la descripció general del servei, l'objectiu perseguit és que el client externalitzi l'administració de l'eina de monitoratge, limitant les seves tasques a la gestió de peticions</p><p>El més habitual és la creació i manteniment d'equips, usuaris i notificacions. Tanmateix es pot realitzar qualsevol petició sobre l'administració de l'eina. Queden fora de l'abast de l'equip de suport les tasques que no poden realitzar les eines de monitoratge.</p><p>Tot i que l'externalització és una opció molt valida, considerem important que el client tingui coneixements sobre la mateixa eina i servei, per això disposem de servei de formació i/o consultoria.</p><p>El funcionament general del servei, és que el client notifiqui a l'equip de suport de Solucions-IM la petició a realitzar, i que l'equip de suport realitzi les tasques necessàries per poder realitzar la petició.</p><p>Per una optimització dels recursos en ambdues parts, Solucions-IM posarà per a cada client un administrador de servei. L’objectiu és que existeixi un únic interlocutor per al client (tot i que el suport el pot donar qualsevol membre de l'equip). Tanmateix, la recomanació és que el client també disposi d'un administrador de servei, que centralitzi, unifiqui i supervisi les peticions, amb la premissa de donar sentit a les peticions, i mantenir una línia de treball. Ambdós administradors de serveis, per part de client i per part de Solucions-IM, hauran de treballar perquè el servei sigui en més satisfactori.</p><p>Les peticions a l'equip de suport es poden fer via telefònica, correu electrònic o directament a la plataforma de gestió, entrant a l'àrea de client. L'horari d'atenció a peticions és l’horari d’atenció al client.</p><p><i>Serveis al núvol</i></p><p>Amb l'adquisició del servei, queden disponibles per al client, una sèrie de serveis al núvol, que poden ser utilitzats en major o menor mesura en funció de les seves necessitats. Aquests serveis no tenen costos addicionals, exceptuant els denominats de "pagament per ús". La part contractual d'aquests serveis de pagament per ús queda definida en el contracte. A continuació, el funcionament dels serveis al núvol disponibles:</p><ul><li><p>Servei de notificacions. Solucions-IM deixa a disposició del client la possibilitat d'utilitzar la seva passarel·la de notificació, de manera que el client pot no utilitzar recursos propis si ho considera convenient. Els mètodes de notificació disponibles són:</p></li><ul><li><p>SMS (pagament per ús). En aquest cas, el contacte notificat rebrà un SMS en el seu dispositiu de telefonia mòbil. Aquesta opció és recomanable en casos de requerir molta immediatesa, o per notificar serveis propis de notificació (és una contradicció que si "cau" el sistema de correu electrònic, s'intenti enviar una notificació en format correu electrònic).</p></li><li><p>WhatsApp. Tot i no existir una API oficial per part d'aquest proveïdor de servei de missatgeria, la passarel·la disposa d'una integració que permet l'enviament d'aquest tipus de notificació a un contacte.</p></li><li><p>Trucada telefònica (pagament per ús). Com en el cas dels SMS, la trucada té un efecte d'immediatesa més important que d'altres vies de notificació. S'utilitza la plataforma de la centraleta virtual de Solucions-IM.</p></li><li><p>Correu electrònic. Aquesta és la forma més habitual de notificació, i habitualment s'utilitza la infraestructura del client per realitzar-la, però en alguns casos i per motius diversos, el client prefereix utilitzar un sistema extern a l'organització, en aquests casos Solucions-IM pot subministrar accés al seu propi domini o a un domini addicional (en aquest cas s'haurà d'indicar a les condicions addicionals del contracte).</p></li></ul></ul><p>Un altre dels serveis al núvol disponibles de forma completament gratuïta (en aquest cas) és el monitoratge externa. Solucions-IM disposa d'una plataforma de monitoratge al núvol, que el client pot utilitzar lliurement per monitorar serveis publicats o de tercers des d'un punt de vista extern. Imaginem el cas de publicar un lloc web corporatiu: si és monitora des de la plataforma a l'estructura IT del mateix client, es pot tenir una visió parcial per exemple del temps de resposta. Són aquests casos els susceptibles de monitorar des de l'exterior.</p><p>El darrer servei al núvol deixa a disposició del client un espai per la còpia de seguretat. Aquest espai s'utilitza per deixar una còpia de la configuració diària, de manera que en cas de necessitat (per exemple, execució del pla de contingència) es disposi d'una còpia lleugera del servei, de forma que sigui ràpid i senzill desplegar una nova plataforma de monitoratge.</p><p>No hi ha un espai predefinit, l'objectiu és mantenir una retenció diària de 15 dies, i l'espai necessari variarà en funció del client i la seva plataforma de monitoratge.</p>