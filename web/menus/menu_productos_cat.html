<p><b>Nagios</b></p>

<p>Nagios és un sistema de monitorització de codi obert. Monitoritza tant hardware com software. Les seves principals característiques són: el
 monitoratge de xarxes (SNMP, POP3, HTTP, SMTP, ...), la monitorització dels recursos de sistemes hardware (càrrega de CPU, memòria, ports, ...),
 monitorització remota mitjançant túnels SSL xifrats o SSH i la possibilitat d'afegir plugins que augmentin la seva capacitat de monitorització.</p>
<p>Nagios genera alertes per correu electrònic o fins i tot per SMS quan algun dels paràmetres definit sobrepassa els límits establerts. Amb el que no
 cal estar contínuament consultant directament per conèixer els problemes del sistema.</p>

<p><b>Nagios XI</b></p>
<p>Nagios XI és la versió comercial de Nagios que engloba Nagios Core i algun dels plugins més importants desenvolupat per la comunitat com: NRPE,
 NSCA, NDOUtils, PNP i NagiosQL. Nagios XI incorpora un frontend que fa més fàcil i intuïtiva la utilització del programa i la seva configuració.</p>

<p><b>Op5 Monitor</b></p>
<p>OP5 Monitor és un programari de monitorització i gestió de xarxes basat en el projecte de codi obert Nagios. Monitoratge de
 servidors físics, virtuals o en el núvol. És una solució flexible i escalable per a la monitorització de sistemes IT. OP5 col·labora en el projecte
 Nagios, sent un dels seus principals donants, i per tant OP5 Monitor és compatible amb Nagios al 100 %.</p>
 
<p><b>Naemon</b></p>
<p>Naemon és un fork recent de Nagios Core. És un producte de codi obert i es basa originalment en Nagios 4, amb alguns pegats addicionals. S'han
 fixat gran quantitat de bugs i es substitueix la interfície CGI de Nagios per una interfície Thruk més ràpida i útil.</p>
<p>Ha estat creat per Andreas Ericsson, que va escriure la majoria (94,5%) dels canvis que van tenir Nagios des de la versió 3 a la versió 4, al qual
 es van unir ràpidament un grup cada vegada més gran de persones sota la bandera Naemon.</p>

 <p><b>Elastic</b></p>
 <p>Elastic engloba els productes ElasticSearch, Kibana, Beats i Logstash en la suite Elastic Stack. Aquesta suite permet l'obtenció de dades de forma fiable
 i segura de qualsevol font, en qualsevol format i buscar, analitzar i visualitzar-los en temps real.</p>
 <ul>
	<li><p>Elasticsearch és un el motor distribuït, analític i basat en JSON dissenyat per a l'escalabilitat horitzontal, màxima fiabilitat i fàcil maneig.</p></li>
	<li><p>Logstash és un conductor per a la recol·lecció de dades de forma dinàmica amb un ampli ecosistema de plugins i una robusta sinergia amb ElasticSearch.</p></li>
	<li><p>Kibana dóna forma a les dades i és la interfície d'usuari extensible per a la configuració i el maneig de tots els aspectes de Elastick Stack.</p></li>
	<li><p>Bets és la plataforma de transport lleugera que envia les dades des de les màquines cap a Logstash i ElastichSearch.</p></li>
 </ul>
