<p><b>Servicios</b></p><h3>Manteniment de la plataforma de monitoratge</h3><p><i>Descripció general del servei</i></p><p>Aquest servei proveeix al client dels recursos necessaris per al manteniment de la seva plataforma de monitoratge.</p><p>Solucions-IM subministra els tècnics i recursos necessaris per dur a terme les següents tasques de manteniment de la plataforma:</p><ul><li><p>Actualització del sistema operatiu (trimestral) i actualització de l'eina de monitoratge (trimestral). S'aprofita que cada trimestre els fabricants inclouen novetats o correccions a les eines per realitzar quatre actualitzacions anuals. Si durant el període de contracte apareix algun "Bug" o "correcció" que comprometi la seguretat o integritat de l'eina de monitoratge, aquesta es durà a terme de forma addicional..</p></li><li><p>Monitoratge 24x7 de l'eina de monitoratge del client. S'inclou la plataforma del client al monitoratge 24x7 de Solucions-IM. D'aquesta manera es garanteix que l'eina funciona de forma interrompuda. Totes les incidències que es puguin produir queden incloses dintre del servei. Si la incidència té origen a la part client, aquest haurà de dur a terme les mesures necessàries per a la seva correcció.</p></li></ul><p>Acompanya al servei un seguiment mensual de l'estat de les incidències (obertes, tancades i/o actives), així com de les mesures correctives realitzades.</p><p><i>Actualització de la plataforma de monitoratge</i></p><p>És important que en entorns de monitoratge es mantingui una política activa respecte a l'actualització tant de sistema operatiu com la mateixa aplicació de monitoratge.</p><p>El principal motiu d'aquesta actualització constant és precisament l'evolució tecnològica dels serveis IT, que constantment i de forma regular actualitzen hardware, firmware o software. És important que la plataforma de monitoratge segueixi aquest progrés i no es quedi enrere. Una plataforma de monitoratge descuidada podrà en molts de casos, no monitorar noves tecnologies, tindrà problemes de seguretat, i molt probablement generarà desconfiança.</p><p>El servei de manteniment de Solucions-IM preveu aquest escenari, i es responsabilitza de mantenir correctament actualitzat tant el sistema operatiu com el software de monitoratge de tots els equips que componen la mateixa plataforma (en alguns casos podem disposar de més d'un equip per realitzar el monitoratge).</p><p>Amb el servei contractat s'inclouen quatre accions d'actualització anual (una trimestral). Cadascuna d'aquestes actualitzacions es coordinarà amb el responsable de servei del client, seguint els protocols interns del mateix client (garantint l'impacte mínim).</p><p>Previ a cadascuna de les actualitzacions trimestrals, l'equip tècnic de Solucions-IM haurà provat en laboratori tant les noves versions de sistema operatiu (o actualitzacions) com les noves funcionalitats del software de monitoratge.</p><p>Existeixen un parell d'excepcions quant al procediment d'actualització dels equips:</p><ul><li><p>En casos de vulnerabilitats que comprometin la seguretat de l'entorn. Fora de les 4 actualitzacions anuals, pot donar-se el cas que es detectin vulnerabilitats (com el cas de Heartbleed en 2014), en aquests casos es realitzaria una actualització no programada.</p></li><li><p>Canvis de sistema operatiu. En alguns casos pot ser necessari l'actualització completa de la versió de sistema operatiu (de versió 6 a versió 7 de RedHat per exemple). En aquests casos es contemplarà un projecte paral·lel al servei de manteniment, ja que el canvi de versió del sistema operatiu inclou l'actualització d'eines base per la plataforma de monitoratge (en alguns casos els scripts poden quedar inservibles i s'han d'actualitzar). Si a més a més es disposen d'integracions personalitzades, aquestes també s'hauran de valorar</p></li></ul> <p><i>Monitoratge de la plataforma de monitoratge 24x7</i></p><p>Un dels trets diferencials del suport a l'eina de monitoratge que ofereix Solucions-IM és el monitoratge de la plataforma en un període de 24x7.</p><p>Que la plataforma de monitoratge d'un client no estigui emetent avisos, potser per què tot funciona correctament o simplement per què l'eina està "caiguda". És en aquest segon cas on pren importància que es monitori la mateixa plataforma de monitoratge.</p><p>Solucions-IM instal·la a cadascun dels equips de la plataforma de monitoratge un agent, que cada 3 minuts informa de l'estat a l'equip de suport de Solucions-IM. Si aquest agent detecta algun problema amb l'eina de monitoratge, es genera de forma automàtica una incidència, que l'equip de suport de Solucions-IM gestiona en un 24x7 amb un temps de resposta de 4 hores.</p><p>La informació rebuda cada 3 minuts s'utilitza tanmateix per fer un seguiment de l'eina de monitoratge i presentar els informes de seguiment de la plataforma.</p><p>Addicionalment, el client pot notificar comportaments anòmals de la plataforma de monitoratge en horari d'atenció al client pels canals habituals. Si el client requereix suport 24x7 telefònic, s'haurà d'estipular en les condicions addicionals del contracte.</p><p><i>Seguiment mensual de la plataforma de monitoratge</i></p><p>A partir de les dades obtingudes en el punt anterior, es genera un informe mensual que s'entrega al client perquè tingui constància de l'estat de la seva plataforma de monitoratge. Aquest informe és una petita auditoria, que ha de permetre a més de saber l'estat actual, servir d'ajuda per a prendre decisions futures.</p><p>És molt habitual veure en els informes mensuals, per exemple, una necessitat de recursos addicionals per què les darreres setmanes s'han incorporat coses noves al monitoratge.</p><p>L'informe es genera de forma automàtica al sistema, i s'envia al client i al responsable tècnic de Solucions-IM, que realitzarà la interpretació d'aquest.</p><p>Posterior a la revisió de l'informe, es presentaran les conclusions al client. Aquesta reunió podrà ser de tipus presencial o remota, en funció dels requeriments del client.</p><p><i>Pla de contingència</i></p> <p>Amb l'adquisició d'aquest servei, Solucions-IM conjuntament amb el client, definirà un pla de contingència en cas de caiguda de la plataforma de monitoratge.</p> <p>Cada pla vindrà definit per les característiques particulars del client. Algunes d'aquestes característiques poden requerir recursos addicionals per part de Solucions-IM, en aquests casos s'haurà de definir en l'apartat de serveis addicionals del contracte.</p> 